---
title: 'Skriftdesign, dag 4'
date: '2013-02-21T22:48:40+01:00'
status: publish
permalink: /2013/02/21/skriftdesign-dag-4
author: Alexander
excerpt: ''
type: post
id: 180
category:
    - Design
tag:
    - Skriftdesign
    - Typografi
post_format: []
large:
    - large-4
---
Det er nå jeg skulle fortalt om den fantastiske skrifttypen jeg har fått på plass. Hurramegrundt og alt det der. Sannheten derimot er at jeg hadde glemt å fylle på karmakontoen. Fordi vi jobber på skolens maskiner som er tilgjengelige for veldig mange, og nettverkslagringen ikke er avsperret per student, så lar jeg aldri filer ligge igjen på disse maskinene. Så da skjer jo det som bare må skje. Den eneste kopien jeg hadde var på en USB minnepenn som på et eller annet vis har selvdestruert mellom dag 3 og dag 4. Mesteparten av dag 4 gikk dermed til å forsøke å få liv i den og få ut noen filer, men realiteten er at så viktig var ikke filene at de er verdt store summer penger som mange tjenestetilbydere helst vil ha for å redde data, men jeg gjorde et reellt forsøk på å få liv i minnepennen igjen.

Forsøkene på å få ut dataene fra minnepennen førte ingensted, noe jeg egentlig visste. Flashminne er ikke noe som du uten videre får tak på når partisjonen feiler. Min vegring for å lagre på skolens maskiner ender dermed med at jeg møter meg selv i døren. Enden på visen per nå er at jeg måtte starte på nytt. Forhåpentligvis blir skrifttypen bedre denne gangen. Jeg så allerede på dag 3 småfeil som tilslutt ble gjentakende feil i tegnene. Minuset er såklart at workshopansvarlig Veronika Burian reiser til varmere strøk etter dag 5, men som tidligere nevnt vil hun komme tilbake i tre dager i midten av Mars. Per nå ligger jeg i praksis vil jeg tro nærmere 10–11 timer bak resten i arbeid, men jeg lar meg ikke vippe av pinnen av den grunn.
---
title: 'Skriftdesign, dag 3'
date: '2013-02-20T22:00:57+01:00'
status: publish
permalink: /2013/02/20/skriftdesign-dag-3
author: Alexander
excerpt: ''
type: post
id: 178
category:
    - Design
tag:
    - Skriftdesign
    - Typografi
post_format: []
large:
    - large-4
---
Dag 3 av workshopen og vi tok steget fra blyantskisser til den digitale verden. Vi startet med å skanne skissene våre av såkalte nøkkeltegn, det vil si tegn som definerer en del karakteristikker i selve skrifttypen. Dette kan i mange tilfeller være bokstaver som «n», «a», «p», «o», «h» og «H», men kan såklart også inkludere andre.

Vi fikk dels beskjed om å forsøke å ha ordet «videospan» klart på skisser før vi startet digitalt. Selv hadde jeg brukt så lang tid på å få til en fornuftig «a» at jeg hang et godt stykke etter når vi plutselig var klare for å gjøre ting digitalt.

Etter å ha skannet kjørte vi opp kontrasten på den i Photoshop og importerte bokstavene som bakgrunn i Fontlab Studio som er programmet vi bruker til å tegne opp skriften. Fontlab krever litt tilvenning, men for de som er kjent med Illustrator og bezierkurver er det en relativt smal sak å komme i gang. Alt det du derimot kan gjøre i programmet krever derimot mye mer kunnskap.

Erfaringen med workshopen hittil har vært at tiden går fort, og det er mye detaljarbeid. Heldigvis er det veldig tilgivende å jobbe digitalt siden man kan prøve ut nye løsninger omtrent på løpende bånd raskt og enkelt. Mot slutten av dagen hadde jeg fått på plass en 8-10 tegn kun ved å ta utgangspunkt og «n» og «a».
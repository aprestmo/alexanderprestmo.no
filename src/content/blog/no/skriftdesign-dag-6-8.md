---
title: 'Skriftdesign, dag 6–8'
date: '2013-03-20T01:01:48+01:00'
status: publish
permalink: /2013/03/20/skriftdesign-dag-6-8
author: Alexander
excerpt: ''
type: post
id: 325
category:
    - Design
tag:
    - Skriftdesign
    - Typografi
post_format: []
large:
    - large-4
slide_template:
    - default
_yoast_wpseo_content_score:
    - '30'
_yoast_wpseo_primary_category:
    - ''
---
Tirsdag, onsdag og torsdag 12.–14. mars var Veronika Burian tilbake og vi hadde de tre dager til med skriftdesign. I tiden mellom hun var borte var det i stor grad frivillig å jobbe videre med skriften sin, men siden skriftdesign er veldig detaljorientert og tidkrevende arbeid ville det helt klart være lurt å prøve å få skviset inn litt arbeid med skriften. På den andre siden var det ekstremt hektiske uker som lå i mellom hennes besøk her på Gjøvik og det ble dessverre ikke gjort så veldig store fremskritt i mellomtiden.

Vi fortsatte der vi slapp og fikk litt prøvd oss på litt mer tekniske finurligheter i Fontlab i løpet av den siste uken. Multiple master, metric- og kerning classes samt components var noe av dette, ellers handlet det i størst grad om å klare å bli «ferdig» med alfabetet. Ferdig blir man derimot aldri med en skrifttype, og selv skjønte jeg fort at jeg ikke kom til å klare å ta igjen de resterende i klassen etter den tekniske katastrofen på dag 4. Likevel ble det etterhvert en god del tegn, og en del tilbakemeldinger på hvordan jeg bør angripe prosjektet videre nå når vi ikke har Veronika rundt oss som veileder. Selv om jeg har masse arbeid igjen før jeg har et fullt alfabet i minuskler og versaler ser jeg positivt på å få muligheten til å få dette ferdig og få laget min første ordentlige skrift.

<!-- [![Tekstprøve på skriften Port Arthur](../../../../../uploads/2013/03/port_arthur.png)](http://ap.local/wp-content/uploads/2013/03/port_arthur.png) -->

Et utrolig morsomt prosjekt hvor hele klassen har fått muligheten til å prøve noe litt annerledes, og ikke minst har man kanskje tatt bort litt av skrekken for å designe bokstaver også. Hvem vet hva man kan bruke denne kunnskapen til i framtiden. Jeg er i hvertfall henrykt over hvor kult det egentlig er å kunne designe sine egne bokstaver!

<!-- ![Klassens arbeider hengt opp på veggen.](../../../../../uploads/2013/03/20130320-005920.jpg) -->

En mer fullstendig oversikt over klassens arbeider kan du finne på [TypeTogether sin Flickr side](https://www.flickr.com/photos/typetogether/sets/72157633031605135/).

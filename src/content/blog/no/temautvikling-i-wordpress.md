---
title: 'Temautvikling i WordPress'
date: '2012-11-24T18:56:57+01:00'
status: publish
permalink: /2012/11/24/temautvikling-i-wordpress
author: Alexander
excerpt: ''
type: post
id: 88
category:
    - Webutvikling
tag:
    - Tema
    - WordPress
post_format: []
_yoast_wpseo_linkdex:
    - '57'
_yoast_wpseo_focuskw:
    - 'Temautvikling, WordPress'
_yoast_wpseo_title:
    - 'Temautvikling i WordPress - Alexander Prestmo'
slide_template:
    - default
large:
    - large-12
_yoast_wpseo_content_score:
    - '30'
_yoast_wpseo_primary_category:
    - ''
---
### WordPress som publiseringsløsning

De fleste nettsider i dag bruker et eller annet publiseringssystem (<abbr title="Content Managment System">CMS</abbr>) hvor brukere kan logge inn og administrere innholdet på siden. [WordPress](https://wordpress.org "WordPress") har blitt en stor aktør innen blant disse de siste årene. WordPress har et dedikert utviklingsteam som heter Automattic bak seg som har muliggjort den utviklingen systemet har hatt siden starten, og en av suksessfaktorene har nok vært at det hele tiden har vært gratis. Dette skiller i grunn ikke WordPress så veldig mye fra andre store publiseringssystemer som finnes der ute, men det har sikret dem en stor brukermasse hvor både komersielle og private aktører bidrar med utvikling temaer og utvidelser til systemet.

Det finnes to varianter av WordPress. En [dot-com](https://wordpress.com) variant hvor du registrerer deg og siden er oppe på 1-2-3. Velger du denne varianten finnes det muligheter i grensesnittet for å kjøpe temaer og diverse andre tjenester som kan knyttes til siden din. Den andre varianten krever at du har tilgang til et webhotell med støtte for programmeringsspråket PHP og MySQL som databaseløsning. Heldigvis er dette mer som regelen å regne enn unntaket i dag når det gjelder webhotell. Velger du denne varianten får helt fritt spillerom til å tilpasse systemet til ditt eget bruk. Selv har jeg brukt denne siden [versjon 1.5](https://codex.wordpress.org/WordPress_Versions "Utgivelseshistorikk for WordPress") tilbake i 2005, og mens noen sider jeg har laget har kommet og gått finnes det fortsatt noen som stadig lever i beste velgående, som denne.

### Bygg ditt eget tema

For å kunne utvikle temaer til WordPress er det nødvendig med grunnleggende kjennskap til <abbr title="HyperText Markup Language">HTML</abbr> og <abbr title="Cascading Style Sheets">CSS</abbr>, men også noe PHP er greit å kunne for å forstå hva som foregår i de forskjellige malene som utgjør et tema. WordPress har en veldig fin [Codex](https://codex.wordpress.org "WordPress Codex") på som gir nødvendig oversikt over hvilke funksjoner som kan gjøre hva, og hvordan de kan brukes. Finner du ikke svar på det du leter etter her så er Google ofte din venn. Dette fører oss dit jeg ville med dette innlegget. [ThemeShaper](https://themeshaper.com "ThemeShaper") som er nettsiden til temautvikler-teamet til Automattic har nå i November hatt en [veiledning i 17 deler](https://themeshaper.com/2012/10/22/the-themeshaper-wordpress-theme-tutorial-2nd-edition/ "ThemeShapers veiledning for å utvikle WordPress-tema") på hvordan et grunntema for WordPress kan bygges opp. Går du gjennom denne steg for steg så vil du ende opp med et brukbart tema som kan brukes til å bygge videre på. Jeg anbefaler alle som kan tenke seg å lære mer om hvordan temaer lages å se på denne steg for steg.
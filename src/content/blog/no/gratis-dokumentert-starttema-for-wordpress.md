---
title: 'Gratis dokumentert starttema for WordPress'
date: '2013-02-09T09:00:28+01:00'
status: publish
permalink: /2013/02/09/gratis-dokumentert-starttema-for-wordpress
author: Alexander
excerpt: ''
type: post
id: 131
category:
    - Webutvikling
tag:
    - Tema
    - WordPress
post_format: []
large:
    - large-4
---
Før jul i fjor hadde [ThemeShaper](https://themeshaper.com "ThemeShaper") en [serie artikler](https://themeshaper.com/2012/10/22/the-themeshaper-wordpress-theme-tutorial-2nd-edition/ "ThemeShapers WordPress temautviklingsserie") om hvordan det går an å gå fram for å skrive et starttema for WordPress. Produktet av serien er et tema som kan fungere som et utgangspunkt for utvikling av tema til andre sider. Det finnes forsåvidt mange temaer som er gratis tilgjengelie på nettet som fungerer utmerket til akkurat samme jobben som Shape, artikkelseriens tema, men om jeg skal trekke fram en ting jeg synes er en relativt kurant fordel så er det at all kode er dokumentert over hos ThemeShaper.

Interessant som jeg syntes denne artikkelserien var tok jeg meg bryet i tiden før jul med å skrive temaet etterhvert som serien skred framover. Såvidt jeg vet er ikke temaet tilgjengelig hos dem på noen annen måte enn som dokumenterte kodesnutter i sammenheng med artiklene i serien deres. Den gode nyheten er derimot at jeg fulgte serien og samlet sammen koden slik at temaet eksisterer i en form som kan brukes. Utover det artikkelserien tar for seg har jeg jeg oversatt temaet til norsk og inkludert [fitvids](https://fitvidsjs.com/ "FitVids") som en responsiv løsning for videoinnhold. Lag noe kult med det som ThemeShaper sier. [Shape](https://github.com/aprestmo/Shape "Shape") er nå tilgjengelig via [GitHub](https://github.com "GitHub") til å gjøre hva du vil med. Selv har jeg nylig brukt det med hell som utgangspunkt for siden til [Tonje Karlsen](https://tonjekarlsen.no "Tonje Karlsen design").

Velbekomme!
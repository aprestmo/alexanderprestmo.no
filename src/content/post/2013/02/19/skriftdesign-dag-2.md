---
title: 'Skriftdesign, dag 2'
date: '2013-02-19T23:10:14+01:00'
status: publish
permalink: /2013/02/19/skriftdesign-dag-2
author: Alexander
excerpt: ''
type: post
id: 163
category:
    - Design
tag:
    - Skriftdesign
    - Typografi
post_format: []
large:
    - large-12
---
Andre dag av workshopen gikk i sin helhet med til å jobbe videre med de skissene jeg allerede hadde startet på. aldri hadde jeg trodd at det skulle være så vanskelig å tegne en liten «a». Etterhvert så ble det i hvertfall noe som lignet noe, og forsøk på «p» og «o» ble også gjort.

<!-- [![Bokstavskisser](../../../../../uploads/2013/02/20130220-014721.jpg)](http://ap.local/wp-content/uploads/2013/02/20130220-014721.jpg) *– Eksempel på bokstavskisser* -->

Det vanskeligste hittil synes jeg er å være konsistent i formene med tanke på størrelsesforhold og kontrast. Skrifttypen min går i retning av en litt eldre type antikva med noe middels kontrast i utgangspunktet, men vi får se hvor det ender.

En del av de andre har kommet såpass langt at de har startet med å skanne skisser for å digitalisere dem. Jeg har også skanner, hjemme, så jeg skannet de tegnene jeg hadde skisser av og tegnet de opp i Illustrator. Ganske kjapt fant jeg avvik i både bredde og kontrast blant de få tegnene jeg hadde. Det er godt mulig jeg foregrep workshopens planlagte frramdrift noe ved å gjøre dette, men fra Illustrator fikk jeg importert tegnene i Fontographer hvor jeg har justert en god del på noen av dem.

<!-- ![Arbeidsbord](../../../../../uploads/2013/02/20130220-020822.jpg) *– Christine konsentrerer seg intenst om skissene sine* -->

Det morsomme når man får tegnet opp bokstavene digitalt er jo blant annet hvor enkelt det er å justere på tegn, men også at det å lage andre tegn av de du allerede har uten å skisse de går stort sett som en lek. Bare ved å ha en «n» fikk jeg «m» og «u» ganske kjapt sammen. «p» kan bli til både «b», «d» og «q» med justeringer.

<!-- !["n" tenget som vektor i Fontographer – lillebroren til Fontlab](../../../../../uploads/2013/02/20130220-020745.jpg) -->

---
title: 'Skriftdesign, dag 5'
date: '2013-02-22T22:00:00+01:00'
status: publish
permalink: /2013/02/22/skriftdesign-dag-5
author: Alexander
excerpt: ''
type: post
id: 191
category:
    - Design
tag:
    - Skriftdesign
    - Typografi
post_format: []
large:
    - large-4
---
Erfaringsmessig så går det både raskere, og kan fort bli bedre når jeg må gjøre noe for andre gang. Noen litt dårlige designvalg som ble gjort i starten av første forsøk kunne enkelt løses ved å få orden på de detaljene i denne omgangen før de ble til «følgefeil» som krever mye arbeid for å rette over hele skriften.

Selv om jeg lærte om viktigheten av sikkerhetskopier dag 4, så ble dagen brukt til å få opp dampen og få lage en del av de tegnene som definerer ulike deler som kan gjenbrukes utover skrifttypen, og som gir den sitt særpreg. Vår veileder Veronika Burian var helt klar på at skriftdesign handler om tre ting. Konsistens, konsistens og konsistens. Dette er absolutt en reell utfordring når man har sett seg litt blind på arbeidet sitt etter å ha holdt på en stund med forskjellige tegn. I løpet av dagen hadde jeg færre enn de fleste hva tegn angår, men likevel nok til å begynne å få en liten følelse av hvordan skriften fungerer.

[![20130301-065105.jpg](../../../../../uploads/2013/03/20130301-065105.jpg)](http://ap.local/wp-content/uploads/2013/03/20130301-065105.jpg) *– Veronika gir hver enkelt en vurdering i plenum*

Hele dagen gikk til arbeid før vi fikk en tilbakemelding på det vi hadde gjort i plenum. Alt i alt var det spennende å se hva alle andre hadde jobbet med de siste dagene, og til min lille overraskelse så jeg at jeg var en av få, om enn eneste, som hadde en skrift av den typen jeg holder på med. Den lave kontrasten med litt mekaniske seriffer gjør at min skrift bærer preg av sitt forbilde som nok er nærmere hundre år gammelt. Nå har vi noen uker til å jobbe litt videre på skriften før Veronika kommer tilbake og tar 3 dager til med oss i denne workshopen.